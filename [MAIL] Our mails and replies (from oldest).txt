Michał Ratajczak <michal.krzysztof.ratajczak(małpa)gmail.com>	24 listopada 2014 23:48
Do: jakub.rojek(małpa)cs.put.poznan.pl
Dobry Wieczór,

Przesyłamy Panu w załączniku opis naszego projektu.

Serdecznie Pozdrawiamy,

Michał Ratajczak
Witold Janik
Michał Zdunek

		Kulturalny Poznań.pdf
136K

-------------------------------------------------------------------------------------


Jakub.Rojek(małpa)cs.put.poznan.pl <Jakub.Rojek(małpa)cs.put.poznan.pl>	27 listopada 2014 19:56
Do: "\"Michał Ratajczak\"" <michal.krzysztof.ratajczak(małpa)gmail.com>
Dobry wieczór

Dziękuję za dokument. Po przeczytaniu mam następujące uwagi:

1. W opisie problemu (i później również) powinniśmy raczej używać strony
biernej - wygląda to wtedy trochę profesjonalnej. Z kolei forma "my" jest
ciut bliższa użytkownikom. To jest zawsze problematyczny wybór, choć
prywatnie jestem fanem pierwszego rozwiązania przy takich dokumentach.
Tutaj wydaje mi się to ciut zbyt osobiste.
2. Ostatnie zdanie z sekcji problemu trochę już wchodzi w zakres następnej
sekcji. Tam z kolei nie powinniśmy zaczynać od "portalu internetowego",
tylko najpierw przedstawić po prostu cel. Dopiero potem, w drugiej
kolejności, można opowiedzieć o zarysie rozwiązania, czyli o tym, że
będzie to portal internetowy.
3. Uwaga stylistyczna - aktorzy mogliby być wypunktowani, łatwiej by się
to czytało. Zmieniłbym może też nazwę "świeżak" na "Widz", bo obecnie
brzmi to trochę dziwnie.
4. SZBD MySQL nie jest systemem, od którego się Panowie uzależniają, bo to
jest system zarządzania bazą danych, który wybieracie. Facebook API i
Google API to inna sprawa, choć tutaj dobrze by było opisać, dlaczego
będziecie korzystać z tych API. Natomiast nie bardzo rozumiem "parsera
stron internetowych" - to Panowie nie mieli pisać tych parserów na różne
strony internetowe? Jeśli tak, to tutaj uzależniacie się nie od parserów
(bo to Wy je tworzycie), ale od tych stron internetowych.
5. Brakuje mi trochę choć jednozdaniowych opisów aktorów i tego, czym się
różnią.

Ogólnie dokument jest krótki, ale treściwy i ładnie opisany, co jest
najważniejszy. Wielka szkoda, że Panowie zwlekali z jego wysłaniem 2 dni,
przez co jest jeden punkt kary.

Oceniam dokument na 7,75 punkta na 10 możliwych (8,75 - 1 za opóźnienie)

Pozdrawiam,
Jakub Rojek


-------------------------------------------------------------------------------------


Michał Ratajczak <michal.krzysztof.ratajczak(małpa)gmail.com>	4 stycznia 2015 22:57
Do: Jakub.Rojek(małpa)cs.put.poznan.pl
Dobry Wieczór,

Przesyłam Panu w załączniku zaległy projekt z przypadków użycia.

Serdecznie Pozdrawiam,
Michał Ratajczak

		KulturalnyPoznan.pdf
297K

-------------------------------------------------------------------------------------


Jakub.Rojek(małpa)cs.put.poznan.pl <Jakub.Rojek(małpa)cs.put.poznan.pl>	5 stycznia 2015 16:31
Do: "\"Michał Ratajczak\"" <michal.krzysztof.ratajczak(małpa)gmail.com>
Dzień dobry

Dziękuję za nadesłane zadanie. Po przeczytaniu mam następujące uwagi:

1. Wspominałem o tym, że zdecydowanie lepiej używać strony biernej w
takich dokumentach, a nie pisać w pierwszej osobie liczby mnogiej ("my").
Takie teksty wyglądają wtedy bardziej profesjonalnie.
2. Mimo wszystko przydałoby się przypomnienie "przeznaczenia"
poszczególnych aktorów. To dobre wprowadzenie do wymagań i zwykle taki
"wstęp" też się dodaje, aby była pełna informacja w jednym dokumencie nt.
całego środowiska. Czy niektórzy aktorzy nie powinny dziedziczyć po sobie?
3. Dodałbym chociaż 1-2 zdania opisu do każdego obiektu biznesowego, po co
tak naprawdę go wyróżniamy i dlaczego jest ważny z punktu widzenia celów
systemu. Często jest to oczywiste, ale i tak warto to odnotować.
4. Ponieważ przypadki użycia opisują wymagania funkcjonalne,
identyfikatory muszą się zgadzać. Nie może być tak, że PC01 jest na liście
wymagań funkcjonalnych, a w przypadkach użycia już UC01.
5. Coś mało tych wymagań - to przypadków użycia miało być co namniej 10,
ale wymagań funkcjonalnych tyle, ile można już na tym etapie wyróżnić.
Gdzie jest choćby usunięcie oferty (bo podejrzewam, że taka opcja powinna
być), odmówienie rezerwacja biletu czy rezygnacja z konta specjalnego?
Zmienianie wyglądu systemu wygląda też na trochę zbyt ogólne, ale to
zależy od rozwiązania tego w przypadku użycia.
6. Po diagramie przypadków użycia widać wyraźnie, że jednak niektórzy
aktorzy są specjalizacją innych. Do wielu wymagań odnosi się wiele aktorów
i podejrzewam, że następuje to w tym samym celu. W związku z tym,
zazwyczaj robi się to tak, że bardziej specyficzny aktor dziedziczy po tym
ogólniejszym i jedynie z tym drugim jest związane dane wymaganie (a aktor
specyficzny po nim to "dziedziczy" - tak jak w programowaniu obietowym).
9. UC01: Zdecydowanie za krótki przypadek użycia. Z tego powodu dodałbym
tutaj punkty związane z filtrowaniem ofert albo połączył wymaganie z
wyświetleniem jednej oferty, gdzie "przejście" przez listę ofert jest
koniecznie. Wtedy by wyglądało to tak:

1. Gość wybiera opcję wyświetlenia ofert.
2. System wyświetla oferty.
3. Gość wybiera jedną z ofert.
4. System prezentuje informacje związane z daną ofertą.

Generalnie polecam wymagania funkcjonalne odnosić do pojedynczych
obiektów, chyba że chodzi konkretnie o listowanie pewnych rzeczy i nie
można tego zaprojektować inaczej.
10. UC02: Tutaj podobna uwaga co do poprzedniego przypadku użycia - może
dotyczyć to liczby mnogiej obiektów, ale zwykle dotyczy pojedynczej, bo po
prostu lepiej to wygląda. Natomiast bardziej mnie martwi, że tak naprawdę
UC01 i UC02 to jest to samo, tylko różnie przedstawione - po połączeniu
tych dwóch wymagań tak naprawdę cała potrzebna funkcjonalność w tym
aspekcie jest już "pokryta". Jeszcze taka drobnostka - rozszerzenie 4.A
bardziej pasuje do punktu 5., bo wtedy System weryfikuje w tle formularz.
4.B jest dobrze, a z kolei 5.A bardziej pasuje do punktu 4.
11. UC03: Brakuje jakiegoś potwierdzenia sukcesu operacji w formie
komunikatu dla użytkownika. Nie wiem też, czy tutaj nie trzeba by było
zaakcentować choćby wyboru kategorii oferty, bo to może być istotne. Co do
rozszerzeń, to mam takie same uwagi jak przy UC02 - nie będę potem jednak
już powtarzał tego, bo wiedzą Panowie, o co chodzi.
12. UC04: Tak się zawsze zastanawiałem, czy czasem nie powinno być
najpierw akceptacji regulaminu, a potem wypełniania danych. W końcu, może
się okazać, że użytkownik wpisze swoje dane (np. maila), potem przeczyta
regulamin i nie zaakceptuje go, ale dane już system sobie w tle zapisze. Z
punktu widzenia użytkownika jest to takie sobie :) Brakuje punktu o
komunikacie potwierdzającym (aby użytkownik wiedział, że został
zarejestrowany), a także przydałoby się wysłanie maila weryfikacyjnego na
mail podany przez nowo zarejestrowanego.
13. UC05: Tak się zastanawiam, czy tutaj bardziej intuicyjne nie byłoby
umożliwienie rejestracji biletu od strony szczegółów danego wydarzenia
(seansu, sztuki, cokolwiek), choć może to być jako uzupełnienie i inna
droga do wykonania tej samej operacji. Przypadek użycia tutaj jest ciut za
długi, a jeszcze nie uwzględnili Panowie komunikatu potwierdzającego
realizację (a pewnie jeszcze przydałaby się jakaś weryfikacja). Brakuje mi
też w rozszerzeniach wzmianki np. o braku wolnych miejsc braku akceptacji
rezerwacji w punkcie 9. Ponadto, ograniczyli Panowie ten przypadek użycia
tylko do kina - czy system czasem nie ma być dostosowany do innych
przybytków kultury?
14. UC06: Wymaganie zaczyna się ni stąd, ni zowąd. Powinna tu być
referencja do wyświetlenia np. wydarzenia, gdzie można znaleźć opinię albo
odpowiedni warunek wstępny. Domyślnie przyjmuje się, że znajdujemy się na
stronie głównej, a tam raczej nie ma od razu opinii ani opcji edycji. Tak
samo przydałoby się poinformowanie autora opinii o jego edycji. Wymaganie
do przemyślenia.
15. UC07: Podobne uwagi - opinię dodaje się do jakiegoś obiektu, a nie tak
"po prostu".
16. UC08: Tak jak się obawiałem, zbyt ogólne wymaganie. Prawdopodobnie
wymaga podzielenia na wiele mniejszych, bardziej szczegółowych i
generalnie dobrego zaprojektowania tej opcji.
17. UC09: Między punktami 3 i 4 brakuje jakiegoś potwierdzenia. Końcówka
też by wymagała jakiegoś systemu weryfikacyjnego. Brakuje też rozszerzeń
wynikających z konieczności zapłaty (brak środków/brak zapłaty itd.).
18. UC10: Też brakuje mi jakiegoś punktu zaczepienia - od razu z głównego
ekranu nie dostajemy się do opcji edycji oferty. Reszta błędów podobna do
tych z poprzednich wymagań.

Podsumowując, wydaje mi się, że przypadki użycia (szczególnie te dotyczące
obsługi opinii) powinny być bardziej przemyślane i cenne byłoby
przypomnienie sobie koncepcji warunków wstępnych, które rozwiązałyby parę
problemów, a także - w mniejszym stopniu - referencji. Zdecydowanie też
można by było powiększyć zakres rozszerzeń, bo wyraźnie brakuje obsługi
pewnych sytuacji wyjątkowych.

Przykro mi, ale muszę też uwzględnić potężne opóźnienie w oddaniu pracy,
wynoszące aż 23 dni, czyli 11,5 punkta kary. Zaokrąglę to jednak do 10
punktów.

Moja ocena: 4/20 punktów (14 bazowych punktów - 10 jako kara za opóźnienie).

Przypominam też, że do 31 grudnia był do oddania trzeci dokument z
wymaganiami pozafunkcjonalnymi oraz prototypami. Proszę jak najszybciej
nadrobić zaległości, aby nie mieć problemów z zaliczeniem przedmiotu.
Proszę też regularnie uczestniczyć w zajęciach (i nie spóźniać się).



-------------------------------------------------------------------------------------


Michał Ratajczak <michal.krzysztof.ratajczak(małpa)gmail.com>	6 stycznia 2015 19:16
Do: Jakub.Rojek(małpa)cs.put.poznan.pl
Dobry wieczór,

Przesyłam Panu projekt z NFR'ów i prototypowania.
Prototypy są w archiwum Zip w postaci obrazów png.

Serdecznie prozdrawiam,
Michał Ratajczak



2 załączników
		NFRKulturalnyPoznan.pdf
62K
		PrototypyKulturalnyPoznan.zip
695K 

----------------------------------------------------------------------------------------

Od: <Jakub.Rojek@cs.put.poznan.pl>
Data: 9 sty 2015 08:28
Temat: Re: [IO1] Projekt "Kulturalny Poznań"
Do: Michał Ratajczak <michal.krzysztof.ratajczak@gmail.com>
DW: 

Dzień dobry

Dziękuję za zadanie. Po przeczytaniu mam następujące uwagi:

1. NFR01: Sprawne łącze internetowe nie jest precyzyjnym określeniem.
Jeśli już, to proponowałbym bardziej podać dolną granicę szybkości łącza
lub technologii połączenia.
2. NFR03: Nie wiem, czy miało być "używany", a nie "używalny", ale lepsze
jest po prostu "System będzie w pełni wspierany przez...".
3. NFR06: Tu mam tylko wątpliwość, czy będą "w locie" zachowywane w dwóch
miejscach czy będzie robiona kopia zapasowa co określony okres czasu?
4. NFR07: Trochę dziwne wymaganie (rzadko takie widzę), ale w sumie nie
widzę tu błędu. To jednak oznacza, że urządzenia dotykowe nie wchodzą w
grę?
5. NFR09: "Wszystkie zdarzenia" jest ciut niebezpiecznie, bo cokolwiek
może być zdarzeniem. Lepiej precyzyjnie określać, które będą logowane.
6. NFR10: Wyszukiwania czego? Bo można to różnie rozumieć. To powinno być
jednak rozdzielone na poszczególne wymagania, gdyż obecnie jest zbyt
ogólne.
7. NFR11: Liczba, a nie ilość (tyczy się też NFR12). Tutaj też mógłbym
mieć wątpliwości, o jakie wyszukiwanie chodzi, ale da się to zrozumieć.
8. NFR13: Z tymi 5MB chodzi o dane zajmowane w bazie danych przez
wydarzenie? Czy chodziło bardziej o załączniki przy wydarzeniu? Nie jest
to do końca precyzyjne.
9. NFR15: Informacje o błędach, a nie błędy, ale w porządku, da się
zrozumieć.
10. NFR16: A nie chodzi o zalogowanie się? Prosiłbym też używać bardziej
"formalnego" języka, czyli "System umożliwia zalogowanie się do systemu
poprzez konto na Facebooku lub Google'u".
11. Makiety związane z logowaniem: Przydałoby się też pokazanie, jaki
będzie widok, gdy użytkownik wpisze niewłaściwe hasło bądź np. w ogóle nie
wpisze danych (generalnie - wystąpi błąd przy logowaniu). Mimo wszystko
dałbym też opcję rejestracji nieco niżej, bo to jednak jest zupełnie inna
funkcja i w tym miejscu może się mylić z anulowaniem (choć obecność
"anuluj" byłaby tam dziwna z logicznego punktu widzenia, ale użytkownicy
często klikają na "wyczucie"). Zastanawiam się też, czy obok "Zmień hasło"
(albo zamiast) nie powinno być po prostu "Edytuj profil", bo pewnie
użytkownik będzie mógł modyfikować więcej rzeczy dotyczących jego osoby.
12. Makiety związane z szukaniem: Jedyna moja uwaga to taka, że ta ikonka
przy polu wyszukiwaniu powinna być chyba z prawej, a nie lewej strony.
Jakoś w takiej formie występuje częściej i wydaje się to właściwe, bo
zwykle klika się z prawej strony okna/kontrolki. Ale nie jest to bardzo
duża niedogodność.
13. Makiety związane z rezerwowaniem: Zastanawiam się, czy powinniśmy
wybierać kino dopiero po wybraniu opcji rezerwacji. Niby to nic takiego,
ale ktoś może się podekscytować, że może zarezerwować miejsca, a po
wciśnięciu tego przycisku okaże się, że ten Hobbit jest dostępny tylko w
nielubianych przez użytkownika kinach lub wręcz nie można już zrobić
rezerwacji. Brakuje mi tutaj właśnie tej informacji, jak będzie wyglądał
ekran, gdy wszystkie miejsca są już zajęte (czy to w danym kinie czy we
wszystkich kinach), bo pewnie użytkownik wtedy powinien mieć jasną
informację, że już nie zdoła zająć miejsca.
14. Makiety związane z dodawaniem opinii: Szczerze mówiąc, nie podoba mi
się widok dodawania opinii. Dużo ładniej by to wyglądało, gdyby pojawiał
się taki cały formularz pod ostatnią opinią, z dużym polem tekstowym do
wypełnienia (jak np. jest na forach przy dodawaniu posta), a wybranie
oceny powinno być pod spodem lub po prawej. Ewentualnie, można to
rozwiązać poprzez okno modalne. Przydałaby się data i czas wystawienia
opinii, bo to może mieć jakieś znaczenie dla kogoś, kto się zastanawia nad
danym seansem. Zwykle też widuje się sortowanie komentarzy od najnowszego
do najstarszego, ale to akurat kwestia indywidualna.
15. Makiety związane z dodawaniem oferty: Nie jest dla mnie jasne, czy
zakładka "Najbliższe wydarzenia" dotyczy wyłącznie wydarzeń utworzonych
przez nas czy wszystkich. W samym formularzu dodawania nowego razi mnie
niewyrównanie poszczególnych kontrolek (np. data jest przesunięta względem
opisu miejsca). Zdjęcia powinny być pod przyciskiem "Dodaj zdjęcie" lub -
jeszcze lepiej - zawsze powinno być pole na prawo od wszystkich zdjęć z
wielkim plusem. Dla ceny normalnej i ulgowej dałbym osobne pola, ponieważ
będzie to dużo bardziej intuicyjne i będzie też łatwiejsze w rozbudowie,
gdyby doszły kolejne rodzaje biletów. Jeśli wstęp na wydarzenie jest
bezpłatny, to powinien być jawny checkbox lub inna kontrolka, w którym
można to zaznaczyć (wpisanie 0.00 może nie być dobrym rozwiązaniem, bo
użytkownik nie jest nigdzie informowany, że cena 0.00 dotyczy bezpłatnego
wydarzenia). Zmieniłbym też nazwę kolumny "Bilety" w najnowszych
wydarzeniach - ta nazwa może nie każdemu od razu powiedzieć o co tu
chodzi.

Bardzo dobre makiety, choć wiadomo, że dało się znaleźć jakieś uwagi. Tym
niemniej, widać, że poświęciliście Panowie trochę czasu na ich
przygotowanie. Co do wymagań pozafunkcjonalnych, to czasami byliście
Panowie nie do końca precyzyjni, a czasami (szczególnie pod koniec)
używali Panowie nieco zbyt kolokwialnego i skrótowego języka. Szkoda też,
że nie pokazali Panowie ekranu repertuaru filmów w danym kinie, aby można
było zobaczyć, jak to będzie wyglądało.

Moja ocena: 10/15 punktów (bazowe punkty: 12,5, kara za opóźnienie: 2,5).

Pozdrawiam,
Jakub Rojek

----------------------------------------------------------------------------------------
[24.01.2015   09:14]

Dzień dobry

Dziękuję za nadesłaną pracę. Po przeczytaniu mam następujące uwagi:

1. W klasie MainPage, która nie jest abstrakcyjna, znajduje się
abstrakcyjna metoda refreshSite. Należy zdecydować się na jedną lub drugą
opcję.
2. W klasie CommentPage źle jest pokazana kolekcja elementów rating.
Powinno być int[5]. Nie jest to jednak duży błąd.
3. Przydałby się nieco większy opis diagramu klas. Domyśliłem się, że
klasy pokolorowane na żółto to są poszczególne widoki w połączeniu z
kontrolerami.
4. Za dużo nieuzasadnionej kompozycji Panowie używają. Przypominam, że
kompozycja to relacja klasy nadrzędnej i podrzędnej, gdzie ta druga jest
na wyłączność pierwszej i są związane ze sobą cyklem życia. Nie wiem, czy
tak jest w przypadku OfferPage i ReservationPage oraz w innych relacjach.
5. Gdzieniegdzie widzę pola o typie nieprostym jak CSS, HTML, URL, Image
itd. Jeśli coś nie jest typem prostym, to powinno być zaznaczone na
diagramie (choćby jako pusta klasa lub element API) albo opisane.
6. Plik z diagramem stanów ma nazwę "sequence diagram" - takie drobne
niedopatrzenie, ale nie wpływa ono na ocenę :)
7. Nie wiem, czy jest sens wyróżniać stan "edytowany", gdyż dla systemu
tak naprawdę obiekt nie istnieje w stanie edycji - to tylko kopia lokalna
użytkownika, a po zmodyfikowaniu i zaakceptowaniu pozostaje w stanie
"zaakceptowany".
8. Starajmy się trzymać jednej konwencji nazewnictwa stanów.
"Zaakceptowany", "Do moderacji" jest dobre, ale "Nowość" powinno nazywać
się "Nowy", a "Usuń" - "Usunięty".
9. Czy może zajść sytuacja, że obiekt (swoją drogą, nie ma nigdzie nazwy
tego obiektu, nawet w nazwie pliku) nie zostanie zaakceptowany i od razu
przejdzie do usunięcia?

Całkiem składne diagramy, nie mam większych zastrzeżeń. Nad pewnymi
rzeczami trzeba będzie się jeszcze zastanowić, ale tak naprawdę każdy
zespół uzupełnia diagram już w czasie prac. Dobra robota.

Moja ocena: 9,5/15 punkta (bazowo 13 punktów minus 3,5 punkta kary za
opóźnienie). W razie jakichkolwiek pytań lub wątpliwości, proszę śmiało
pisać.

Podsumowanie ocen za miniprojekt:

Opis problemu: 7,75/10
Specyfikacja wymagań: 4/20
Prototypy: 10/15
Diagramy UML: 9,5/15

Łącznie 31,25/60 (52,08%). Przypominam, że w skład oceny z laboratorium
wchodzi jeszcze część kolokwium pisanego na wykładzie. Jeżeli gdzieś się
pomyliłem w obliczeniach, proszę pisać.

Pozdrawiam,
Jakub Rojek

> Dzień dobry,
>
> Przesyłam Panu dwa obrazy jeden z diagramem UML, a drugi z diagramem
> stanów.
>
> Serdecznie pozdrawiam
> Michał Ratajczak


------------------------------------------